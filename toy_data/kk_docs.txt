        4. Bölüm
Kentsel Mekân ve Göç: Esenlerde Kadın Tezgâhtarlar Üzerine Nitel Bir Araştırma
Kübra Kurt
 
ESENLER ŞEHİR DÜŞÜNCE MERKEZİ
 92

Kentsel Mekân ve Göç: Esenlerde Kadın Tezgâhtarlar Üzerine Nitel Bir Araştırma
Kübra Kurt
Giriş
Kentler, pek çok farklılığı içinde barındırır. Kentlerin hızla büyüyüp devasa boyutlara ulaşması, insanoğlunun yeryüzünü kullanabilme kapasitesinin ne denli geniş olabileceğini gösterir. Fakat kentle- rin gösterdikleri gelişim ve büyüme, insanlığın yoksul ve yoksun bir yerellikte yaşaması sonucunu da doğurabilmektedir (Harris & Ullman, 2002, s.55). Bu büyük farklılığın doğurduğu çelişkiyi, hız- la büyüyen ve insanın sınır tanımayan deneyimleriyle şekillenen İstanbul’da gözlemlemek hayli kolaydır. İstanbul’u “küresel kent” imajının yanı sıra sahip olduğu yerellik ve iç dinamikleri, çalışma hayatı ve emek süreçleri üzerinden irdelemek oldukça önemlidir. Bu noktadan hareketle bu makalenin amacı kenti mekânla ilişkili toplumsal pratikleriyle kadınlar özelinde tartışmaktır. Tartışma- nın odak noktası söz konusu kadınların ekonomik faaliyetleri olan tezgâhtarlık mesleği ve Esenler İlçesi dâhilindeki göç dinamiğidir.
Esenler’deki tezgâhtar kadınları, kentsel mekân tartışmaları bağ- lamında ele almak ne derece gerekli ve mümkündür? İstanbul’a ilişkin çalışmaların çoğu konut ve yerleşim alanlarına dairdir. Çalışmaların bu yönde şekillenmesi, Esenler de dâhil olmak üzere
Kent, Mekan ve Gençlik
 93

ESENLER ŞEHİR DÜŞÜNCE MERKEZİ
tüm İstanbul’un göç dinamiğiyle yoğrulması sebebiyledir. Bu du- rum özellikle kentsel mekân ile bağlantılı olan ekonomik faaliyet- lerin çoğunlukla kent çalışmalarının geri planında kalmasına yol açmıştır (Şentürk, 2014, s. 133-65). Bu nedenle kentin emek hav- zasında değerli bir konumu olan tezgâhtar kadınları çalışmak son derecece mühimdir. Bugüne kadar tezgâhtarlık mesleği üzerinden bir kent okuması yapılmaması da bu çalışmanın gerekliliğini gös- termektedir. Ekonomi-politik tartışmaları eksenindeki bu yazı, söz konusu eksikliği göz önünde bulundurarak kent çalışmalarına bir katkı sunmayı hedeflemektedir. Kentin cinsiyete dayalı iş bölü- münden bahsetmeden bu tartışmayı yürütebilmek oldukça zordur. Emeğin kenti olan İstanbul’da kadın tezgâhtarlara bakmak bundan dolayı gerekli ve mümkündür.
Simmel kenti fiziksel sınırlarıyla değil, sosyolojik sınırlarıyla ta- nımlar. Her ne kadar kent, içindeki toplumsal etkileşimler üzerinde büyük bir etki yaratan, kendine özgü bir toplumsal mekân olsa da, “sosyolojik sonuçları olan mekânsal bir kendilik değil, mekânsal olarak oluşmuş sosyolojik bir kendiliktir”(Simmel, 2012, s.54- 102). Bu sebeple kentte her bireyin bir günün herhangi bir dilimin- de market, kırtasiye, konfeksiyon, eczane vb. dükkana uğradığında aslında kentin doğurduğu insanlar arası ilişkiler gereği uzun veya kısa diyaloglara girdiği tezgahtarlar, yaşam pratikleriyle “içeride- ki yabancılar”dır (Özyeğin, 2005, s. 57-84). Tezgâhtarlar, kimileri için yeni girdiği mekânda etrafında sürekli dönmesini arzuladığı, kimileri için gerektiği zaman konuşup gerektiği zaman susması gereken, ihtiyaç halinde ise “müşteri her zaman haklıdır” öner- mesinin arkasına sığınabilen müşterilerden zaman zaman “gayri ahlaki” muamele görebilen bir meslek grubudur. Bu yüzden müşte- rilerle yakın teması gereği ‘içerideki’ terimini, kent alanında kadı- nın kenara itilmiş konumunu tanımlamak için ise “yabancı” terimi tezgâhtarlar için de kullanılabilmektedir. Sonuç olarak bu makale- nin temel amacı, tezgâhtar kadınların gündelik hayatları içerisin- de toplumsal cinsiyet perspektifini göz ardı etmeden mekânı nasıl
94
 
Kent, Mekan ve Gençlik
kullandıklarını ve yeniden ürettiklerini incelemektir. Toplumsal cinsiyet tartışmalarına tezgâhtar kadınlar ve mekânı kullanım pra- tikleri üzerinden bir katkı sunmaktır.
İstanbul’un bu konuda geniş bir birikime sahip olan Esenler ilçesi; göç, mekân ve kadın çalışmaları açısından ideal bir bölgedir. Esen- ler, sürekli olarak göç almış ve göçün ortaya çıkardığı bir mekânsal bütünlük inşa etmiştir. Bu yüzden genellikle ikinci ve yahut üçüncü kuşak göçmen kadınların çalıştığı tezgâhtarlık alanında, sıklıkla karşımıza bir göç hikâyesi çıkmaktadır. Araştırma da göç hikâyelerine özel bir alan açılarak bu durumun kadınlık aidiyetinin kent ve mekân kullanımında nasıl bir belirleyiciliğe sahip olduğu gösterilmeye çalışılmaktadır. Burada kadınlık aidiyeti ile tezgâhtar kadınların yaşadıkları kente ve mekâna kendilerini ne kadar ait hissettikleri ve mekânla kurdukları ilişki belirtilmektedir.
Öncelikle teorik ve kavramsal çerçeve zenginleştirilerek Türkiye’de göçün seyrine kısaca değinilip, devamında bir göç bölgesi olan Esenler üzerinde durulmaktadır. Bu bağlam- da Esenler’de bir kadın tezgâhtar olmanın anlamı ve kentsel mekânı tanımlama biçimleri ve deneyimleme süreçleri orta- ya konulmaktadır. Sonraki kısımda ise makalenin ana konusu olan Esenler’deki tezgâhtar kadınların çalışma sahası ve tüketim odakları kentsel mekân üzerinden irdelenmektedir.
Göç olgusu toplumsal ve ekonomik değişim basamaklarını dikkate aldığımızda özgüllüğü olan bir süreçtir. Tarihsel açıdan bakıldığın- da göçün en fazla kırsal kesimden kente doğru iş imkânlarından ya- rarlanabilmek için gerçekleştiği görülmektedir. Gelişmiş ülkelerde sanayileşmenin peşi sıra başlayan göç hareketliliği, Türkiye’de ise farklı bir süreci izleyerek çok sonraları başlamış ve yakın tarihe ka- dar da devam etmiştir (Koyuncu, 2012, s. 379-394). Bu hareketli- lik çok çeşitli şekillerde dönemlere ayrılmış olsa da Cumhuriyet’in kuruluşundan 1950’lere kadar olan dönem, göçün durgun geçen ilk evresidir. Türkiye’de kırsal bölgelerden kentlere yoğun göçler 1980’li yıllarda artmıştır. Bu yıllarda meydana gelen göçün birçok
 95

ESENLER ŞEHİR DÜŞÜNCE MERKEZİ
nedeni olsa da, en belirgin sebepler ekonomik ve eğitim odaklı sorunlardır. Doğu ve Güneydoğu Bölgesi sahip olduğu kısıtlı ola- nakları kaybetmeye başlamış ve kısa bir süre sonra ise yatırımlar yoğun olarak kent merkezlerine yapılmıştır (Gürbüz, 2005). Bu yatırımlarla sanayi ön plana çıkarken tarım alanları geri plana itilmiş, kentte yaşam siyasi iktidarın mekanizmaları tarafından özendirilerek idealize edilmiştir. Böylelikle söz konusu kısıtlılık sa- nayileşme süreci ile kentte bir yaşamın kurulması gerektiği fikrini ortaya çıkarmıştır. Bu hareketlilik, nüfusu kırsal kesimden kentle- re doğru kaydırmıştır.
Türkiye’de bu ve benzeri birçok sebeple yaşanan göçün izdüşümle- rini özellikle İstanbul’da görmek çok kolaydır. Herkes İstanbul’da iyi bir hayat kurabileceğine inanmıştır. İstanbul’un birçok bölgesi- ne oranla Esenler bu durumun en görünür olduğu örneklerinden biridir. Ülkemizdeki göç dalgasının yoğun yaşandığı ilçelerden biri- si olarak Esenler, Cumhuriyet’in ilk döneminde küçük bir kasabay- ken şimdi sanayi ve emeğin birleştiği, yaklaşık olarak yarım milyon insanın yaşadığı bir yer haline gelmiştir (Güldal & Uçar, 2012).
Toplumsal Cinsiyet Sarmalında Tezgâh Üstü İşler ve Çalışan Kadınlar
Ayşe Durakbaşa ve Dilek Cindoğlu Türkiye’de alışveriş üzerine ilk gözlemleri sonucunda, alışveriş alışkanlıklarında cinsiyete göre bölümlenmiş bir kültürün etkisini gördüklerini belirtirler. “Çarşı”, Osmanlı kent merkezlerinin loncalar tarafından idare edilen kü- çük dükkânları ile kaplı, çoğunlukla erkeklere ait olan bir alandır. Satıcılar da alıcılar da erkektir. Osmanlı modernleşmesinin etki et- tiği birçok alan gibi, çarşılar da bu sürecin sonunda bir dönüşüm geçirmiştir. Geleneksel pazarın oluşturduğu erkeksi dünyaya bu dönüşümle kadınlar da dâhil olmuş, öncelikle alıcı olarak geldikleri pazara daha sonra satıcı olarak adım atmaya başlamışlardır. Kadın- ların pazarlarda bir şeyler satması böylelikle nispeten yeni bir olgu olmuştur (Durakbaşa & Cindoğlu, 2005, s. 84-100). Devamında
 96

Kent, Mekan ve Gençlik
ise 1950’lilere gelindiğinde kadınların sonradan dâhil olduğu pa- zarlar tekrar erkeklere bırakılmıştır (Parin, 2008).1 Nihayetinde Osmanlı’dan bugüne gelindiğinde pazarın aktörlerinin sürekli de- ğiştiği görülmektedir. Aslında buna neden olan zihniyet dönüşümü tam da modern düşüncenin kendisini izah etmektedir.
Modern düşüncenin önemli bir karakteristiği, modern öncesi dönemlerden farklı olarak, kadın ve erkek olmanın, biyolojinin ötesinde çok farklı psikolojik, davranışsal ve toplumsal özelliklerini insanlara dayattığı düşüncesidir. Bu çerçeveden modern kapitalist toplumlara baktığımızda birçok alanın aslında toplumsal cinsiyet farkları ile belirlenmiş olduğu görünmektedir. Örneğin “emek bi- çimleri” cinsiyetlenmiştir; kapitalist piyasanın düzeni kadın işi-er- kek işi ayrımına göre işler (Sancar, 2012, s. 56). Bu nedenle tezgâh üstü işler sahip olduğu birçok dalla kadın işi-erkek işi olarak ay- rılmıştır. Tezgâhtarlık meslek grubu olarak kadınların yoğunlukla çalıştığı ve tercih edildiği bir alan olmuştur. Örneğin iç çamaşırı satan bir mağazada tezgâhtarlık yapan bir kadın satıcı, gelen müş- teri profilinin kadın olması nedeniyle kendini daha iyi hissettiğini belirtmiştir. Ya da çocuk giyim mağazasında çalışan bir kadın, ken- dini diğer mağazada çalışan tezgâhtarlara nazaran çok daha şanslı bulduğunu, çocuklar ve kadınlar ile çalışmanın diğer alanlara nis- peten daha uygun olacağını belirtilebilmektedir. Bunun nedenleri araştırıldığında, toplumsal rollerde ahlakın kadın üzerinden yeni- den üretime sokulduğunu ve bir kadın tezgâhtarın hangi durum- larda çalışabileceğinin sınırlarının toplumsal olarak belirlendiği görülmektedir. Anlaşıldığı üzere bir kadının tezgâhtarlık yapması müşteri profili kadın ve çocuklar ise mübah sayılabilecekken, müş- teri portföyü erkek olarak değiştiğinde sakıncalı olmaktadır. Bizim için önemli olan, bu durumun toplumsal algıların yarattığı dayat- maların bir sonucu olmasıdır.
Kadınların çalışma pratiklerinin çeşitlenmesi, yine de emeğe biçi-
1 Parin’in Doktora tezinde ele aldığı Fatih Kadınlar Pazarı örneği ile bu değişi- min kısa bir tarihine bakmak mümkündür.
  97

ESENLER ŞEHİR DÜŞÜNCE MERKEZİ
len cinsiyeti ve kadınların zihninde yer bulan ön yargıları tamamen kaldırabilmiş değildir. Tezgâhtarlık yapan kadınlar bu sarmalda yılmadan çalışmaya devam etmektedirler. Çünkü göç sürecinin ka- dınları hane geçiminin temel aktörlerinden biri durumuna getir- diği söylenebilir (Şentürk, 2008). Fakat bu durum, ev içi mekânda belirlenmeye başlanan toplumsal rollerin değişmesini sağlamamış, aksine görüntüyü değiştirerek kadınların rol paylaşımını derin- leştirmiştir. Örneğin tezgâhtarlık alanında eskiden erkekler de çalışmasına rağmen, bu alan zamanla kadınlara bırakılmıştır. Katı- lımcıların verdiği bilgiler ışığında, erkeklerin bu iş sahasını kadın- lara daha uygun görmesinin temelde ekonomik nedenlere dayan- dığı anlaşılmaktadır. Erkek düşük ücret ve uzun çalışma saatlerini dayatan tezgâhtarlığı düzenli bir iş olarak kabul etmezken, kadın- lar ücretli emeğe dâhil olabilmek adına ağır çalışma şartları altında tezgâhtarlık yapmayı kabul etmektedir. Kamusal alanda biçimle- nen işin mahiyeti ve zorluğu ne olursa olsun, özel alanda tasar- lanan hiyerarşide kadının pozisyonu belirlenmiştir. Araştırmada çalışan bir kadın olmanın, kendi ayakları üzerinde durmakla eşde- ğer olduğunu düşünen tüm katılımcılar, “ailelerinin ve yahut eşle- rinin kendilerine çalışmaya başlamadan önceki duruma göre daha fazla değer verdiğini” söylemişlerdir. Fakat bu değer, ev içi emeğin eşit dağılmasına ya da kadınların kazançlarını kendi inisiyatifleri ile harcamalarına izin verilmesi sonucunu doğurmamaktadır.
Böylelikle emeğin tüm biçimleriyle İstanbul’u şekillendirdiği her noktadan biri olan tezgâhtarlığı irdelemek sömürülme biçimlerini de gözler önüne sermektedir. Esenler’i sahip olduğu göçün etkisiy- le tezgâhtarlar üzerinden araştırırken karşımıza çıkan tüm saikler girift bir yapıya bürünebilmektedir. Bunu çözümlemeye çalışırken belirli yöntemler dikkate alınmıştır.
Araştırma Yöntemi
Araştırma yöntemi üç ana başlıkta izah edilmiştir. İlk olarak araş- tırmanın modeli sunulmuş, ikinci olarak çalışma grubu ile kimlerle,
 98

Kent, Mekan ve Gençlik
nasıl çalışıldığı aktarılmış ve son olarak da veri toplama aracı ile bilgilerin nasıl analiz edildiği belirtilmiştir.
Araştırmanın Modeli
Bu çalışma, tezgâhtar kadınların kenti ve mekânı nasıl kullandığı- nı anlamak amacıyla neler yaptıklarını ve yapmak isteyip de yapa- madıklarını ve bunların nedenlerini ortaya çıkarmayı amaçlayan, nitel verilerin kullanıldığı betimsel bir araştırmadır. Bu veriler ise yarı yapılandırılmış sorularla toplanmıştır. Böylece tezgâhtarların kentsel mekân, kadınlık ve göç hakkında deneyimleri, düşünceleri, duyguları ve doğrudan bakış açılarının yakalanması amaçlanmıştır. Esenler’de ki kadınlar ile yürütülen bu çalışma da öyküsel analiz ve yarı yapılandırılmış görüşme tekniği kullanılmıştır. Daha sonra ise konu, detaylı bir literatür taraması ile teorik bir çerçeveye oturtul- maya çalışılmıştır. Çalışmanın nitel verileri içerik analizi ile analiz edilmiştir. Burada içerik analizi, yazılı şekilde toparlanan belgelerin belirli kurallar çerçevesinde çözümlenmesi olarak ifade edilmekte- dir. Bu analizde hedef, ilgili materyallerdeki bilgilerin düzenli bir metoda bağlı kalınarak tetkik edilmesiyle, ifadelerin kategorilen- dirilmesi sonucunda hangi sıklıkta ortaya çıktıklarını belirleyerek konuya anlam kazandırmaktır. İçerik analizi sürecinde, yazılı ve sözlü verilerin araştırma problemlerine cevap bulmak amacıyla sı- nıflandırılması, özetlenmesi ve değişken ya da kavramlar belirlene- rek kategorilendirilmesi aşamaları gerçekleştirilmiştir.
Çalışma Grubu
Odak noktası olarak Esenler meydanı seçilmiştir. Esenler merkez bölgenin odak noktası kabul edilmesi, çeşitliliğe ve imkânlara ulaş- ma açısından daha elverişlidir. Çünkü kent meydanları; kültürel, ticari, sosyal ve siyasi hedefler için kullanılan kamusal alanlardır. Kullanım şeklinin ve amacının belirlenmesi ise, şu an için ya da ileriye dönük olarak alana sembolik anlamlar yükler. Ayrıca katkı sunduğu bedenle ilgili pratikler sayesinde kimlik ve ilişkisellik yük-
 99

ESENLER ŞEHİR DÜŞÜNCE MERKEZİ
lemesi de yapmaktadır. Bu sebeple Esenler meydanında yer alan, farklı meslek gruplarında çalışan tezgâhtar kadınlar ile görüşme- ler yapılmıştır. Böylece her meslek grubunun (giyim, ev eşyası, mobilya vb.) iş yükü ve çalışma saatlerinin süreci nasıl inşa ettiği irdelenmesi hedeflenmiştir. On kadınla derinlemesine mülakatın yapıldığı bu görüşmelerde, kadınların belirleyici bir özellik olarak evli ve bekâr oluşları dikkate alınmış ve 18-30 yaş arası genç bekâr kadınlara odaklanılmıştır. Katılımcıların kendisi ya da ebeveyni İstanbul’a göç etmiş kişilerden seçildiği belirtilmelidir. Son olarak atılımcıların anlamlı çoğunluğu kendini tezgâhtar olarak tanımla- dığı için bu çalışmada da katılımcılar öyle tanımlanmıştır.
Bu çalışmada, “deneyim” kadınlar hakkında temel bilgi üretme kaynağı olarak ele alınmıştır. Deneyim bütün sosyal varlıkla- rın kendi öznelliklerini kurdukları bir süreç olarak karşımıza çıkmaktadır (Tuncer, 2015 (2), s. 30-58). Bu araştırmada da, kadın tezgâhtarların deneyimleri ve bu kadınların kendileri ve hayatları hakkında söyledikleri esas alınmıştır.
Kadınların kendilerinin ve başkalarının hayatları hakkındaki anla- tıları, onların toplumsal gerçekliği nasıl gördükleri ve öznelliklerini nasıl kurduklarını anlamamıza yardımcı olacak bilgiler sunmak- tadır. Bu bilgiler ışığında kadınların bir günün tamamında neler yaptıklarının, işten arta kalan zamanlarını kimlerle ve nasıl değer- lendirdiklerinin, mekânı nasıl kullandıklarının ve kente dair nasıl bir aidiyet hissettiklerinin ve daha benzer birçok sorunun cevabı bulunabilmekte ve kentsel mekân tezgâhtar kadınlar ile okunmaya çabalanmaktadır.
Veri Toplama Aracı
Esenler’de ki tezgâhtar kadınlarla yürütülen saha çalışmasında, 10 farklı iş sahasındaki kadınla derinlemesine görüşmeler yapılmıştır. Her bir görüşme katılımcıların rızası doğrultusunda ses kayıt ciha- zı ile kayıt altına alınmıştır. Her görüşme yaklaşık olarak 60 ile 90 dakika arasında sürmüştür. Bu kapsamda her bir kişinin deşifresi
100
 
Kent, Mekan ve Gençlik
ortalama 40 sayfadır. Özellikle tezgâhtarlar meslek icabı sürekli ayakta duran ve gelen müşteriye bakmak zorunda olan insanlar- dır. Mülakat boyunca tezgâhtarlar ile saatlerce ayakta beklemek, her bir görüşmeyi en az üç saatte bitirebilmek bu çalışmanın en zor kısımlarından biri olmuştur. Bu da yer yer konunun dağılması, tekrara düşmesi gibi sıkıntılar doğurmuştur. Bunun dışındaki zor durumlardan bir diğeri ise, tezgâhtarlık yapan kadınları mülakat yapmaya ikna etme süreci olmuştur. İstenen katılımcı sayısı 2016 yılının Nisan ve Mayıs aylarının toplamda yedi günlük bir süre- cinde tamamlanmıştır. Esenler Meydanında yürütülen bu çalışma kapsamında, hemen hemen her dükkân ziyaret edilmiştir. Bazen uzun süre dükkânların içine bakarak kadın tezgâhtar aranmıştır. Dükkânlara müşteri olarak girip, kadın tezgâhtar gördükten sonra dükkân sahipleriyle konuşulmuştur. Bir kısım işletmeciler, işletme- de kadın çalışan olmasına rağmen kadın tezgâhtarının olmadığını söylemiştir. Bazı işletmeciler, kadın tezgâhtarları olmasına rağmen başka dükkânları tavsiye etmiştir. Bazıları ise hiç konuşmaya dahi müsaade etmeden araştırmacıyı kapı dışarı etmiştir. İki katılımcı ile mesai bitiminden sonra uygun bir yere geçilerek görüşmeler ta- mamlanmıştır. Diğer katılımcıların tamamı ile mesai saati içerisin- de görüşmeler yapılmıştır.
İşletmecilerin dışında tezgâhtarlarla da dikkat çekici diyaloglar yaşanmıştır. İşletmeci izin vermiş olsa da, katiyen araştırmacı ile konuşmak istemediğini belirten birçok tezgâhtar olmuştur. Bazı durumlarda işletmeci mekânda olmamasına rağmen, kadınlar korktuklarını söyleyerek konuşmak istememişlerdir. Örneğin bir gözlükçüde tek başına duran kadının yanına yaklaşıp çalışma anla- tıldığında “Sana çok yardımcı olmak isterim ama her yerde kame- ralar var ve o kadar uzun süre konuşursam sorun olur. İki üç daki- kalık bir şey olsaydı cevap verebilirdim.” demiştir. En çarpıcı olanı ise, eşarp dükkânında çalışan bir tezgâhtar kadınla uzun süren ko- nuşmanın ardından, kadının kameranın önünde konuştuğumuzu fark edip paniklemesi ve dükkânın elektriğini kapatmaya çalışması
 101

ESENLER ŞEHİR DÜŞÜNCE MERKEZİ
olmuştur. Tüm bunların altında iki husus son derece ehemmiyet kazanmaktadır. İlki Nöbetleşe Yoksulluk kitabında uzunca anlatılan ve kimilerince kabul kimilerince red gören özne-nesne-göz metafo- rudur ( Işık & Pınarcıoğlu, 2013, s. 26-28). Kadınların deneyimle- rine yakından tanıklık edilen bu süreçte, araştırmacı bir gözle araş- tırdığı nesneye bakarken bir gözle de nesneye bakan “özne” olarak kendini dikkate alarak araştırmayı tamamlanmıştır. Böylelikle ob- jektiflik ve duygusallık arasında geçen bu hat sağlıklı bir şekilde kurulmaya çalışılmıştır. İkinci olarak, tezgâhtarlarla görüşmeler- de, bazı soruların cevabı görüşme sırasındaki pratiklerden elde edilmiştir. Örneğin kadınlar, patronları ile yaşadıkları kötü anılar sorusuna ne kadar cevap vermemişlerse de, davranışlarıyla patron- çalışan ilişkisine dair bir örnek göstermişlerdir.
Sahada zorluklarla beraber bazı kolaylıklar da gerçekleşmiştir. Özellikle araştırmacı, hiç katılımcı bulamadığı bir anda, bir işlet- medeki tüm tezgâhtar kadınlar kendileriyle mülakat yapmasını is- temiştir. Her biri kendilerinin önemsenmesinden ve bu konunun çalışılmasından büyük mutluluk hissettiğini belirtmiştir. Fakat her işletmeden en fazla bir kişi ile görüşme yapılmıştır, zira daha faz- la çalışma sahası görmenin verileri sağlıklı kıyaslayabilmek adına gerekli olduğu düşüncesi ile hareket edilmiştir. Verileri daha iyi kı- yaslayabilmenin bir diğer yolu ise katılımcıların mülakat sırasında müşteri ile diyaloğa girdiği anlar olmuştur. Böylelikle katılımcıların cevaplarını, araştırmacı fiili olarak gözlemleyebilmiştir.
Görüşme yapılan kişilerin bütün bilgileri saklı tutulmuştur. Görüş- meye başlamadan önce tüm süreç detaylıca aktarılmış ve bilgiler izin alınarak çalışmaya dâhil edilmiştir. Katılımcıların izin verdiği ölçüde çalışmada yer alan bilgiler, yine aynı metotla yorumlamaya tabi tutulmuştur. Katılımcılar özellikle ev içi emek, kazancın har- canması ve kadınlık konusunda daha sıkılgan bir biçimde cevap vermişlerdir. En önemlisi, makalede geçen isimler, mülakat sırasın- da bizzat katılımcılara sorulmuş ve onların tercih ettiği isimler kul- lanılmıştır. Bir katılımcı dışında kalan katılımcılar kendi isimlerini
102
 
Kent, Mekan ve Gençlik
kullanmayı tercih etmişlerdir. Çünkü katılımcıların kimliklerini deşifre edecek hiçbir soru ve bilgi sorulmamasına dikkat edilmiştir.
Bulgular
Göç Hikâyeleri
Kente yönelik göçün en temel nedenlerinden biri kırsal yoksulluk- tur. Yoksulluktan kurtulmak, kentin yarattığı imkânlardan yarar- lanarak temel ihtiyaçlarını karşılamak ve zamanla büyüme insan- ların kentlere göç etmesindeki önemli temel hedeflerden biridir (Şentürk, 2012, s. 133-155). Kent, göç eden insanların umududur. Diyarbakır’dan İstanbul’a gelen 22 yaşındaki Zeliha şunları söyle- mektedir:
“... İstanbul herkesi kaldırıyor. Her yerde insanlar yaşaya- maz ama İstanbul’da herkes yaşayabilir...”
Zeliha için İstanbul, kırdan kente göç etmeye niyetlenenlerin rüya- sıdır. Görüşülen tezgâhtar kadınların altısı başka şehirlerde doğup çeşitli nedenlerle aileleriyle birlikte İstanbul’a göç etmişlerdir. Yaş- ça küçük olan dört katılımcı ise aileleri buraya göç ettikten sonra doğmuş ve Esenler’de büyümüşlerdir. İstanbul’da doğup büyüyen- leri “Esenler ile Kaynaşma”, küçük yaşlarda gelenleri ise “yersiz- yurtsuzluk” (displacement) altında kategorize edebiliriz.
Başlangıçta Esenler ile kaynaşanlar ele alınmakta ve bazı örnek- ler karşımıza çıkmaktadır: Bunlardan ilki olan Gülşen, ailesi ile İstanbul’a nasıl geldiklerini şöyle anlatmaktadır:
“Annem ve babam Giresunlu. Babamın bütün ailesi bura- ya gelmiş çalışmaya. Babam da gençken onlar ile beraber gelmiş, yerleşmiş ve bir daha gitmemiş. Şimdi emekli ama emlak işiyle uğraşıyor, ilkokula kadar okumuş.”(Gülşen, 23, lise, 2)2
2 Kodun sıralaması şu şekildedir : (Katılımcının kod adı, yaşı, eğitim durumu ve tezgâhtarlık yaptığı süre).
  103

ESENLER ŞEHİR DÜŞÜNCE MERKEZİ
Esra, Esenler’de doğup büyümüş ve bir yıldır tezgâhtarlık yapıyor.
Esenler’e nasıl geldiklerini şöyle anlatmaktadır:
“İlk bizimkiler, İstanbul’a geldiklerinde önce Bahçelievler’de kalmışız. Sonra Fatih’e, oradan da Esenler’e geçmişiz. An- nemin çevresi, akrabaları daha çok Esenler’de yaşıyor- muş. Biz de o yüzden buraya yerleşmişiz. Yaklaşık 19 yıl- dır Esenler’deyiz. Annem-babam Niğdeli. Babam ilkokul mezunu. Gençken İstanbul’a gelmiş çalışmaya. Sonra bir ortak ile beraber ayakkabıcı dükkânı açmış ve öyle kalmışız İstanbul’da.”(Esra, 18, lise, 1)
Gülşen ve Esra’nın hikâyesi neredeyse tüm göç hikâyeleri ile benzer özellikler taşıyor. Ekonomik yetersizliklerden dolayı memleketle- rini bırakıp İstanbul’a gelenlerin hikâyesi. Modernleşme kuram- cılarına göre, göçün bir sonucu olarak kentlere gelenler hızlı bir toplumsallaşma sürecine girerler. Yeni göçmenler “bir şaşkınlık evresinden” sonra, kentteki kurumlar ile geliştirilen ilişkiler neti- cesinde kentsel davranış, algılama ve düşünme pratiklerini kazan- mış olacaklardır (Kaygalak, 2009). Gözlerini Esenler’de açan ve ge- nellikle ilçenin genç kuşağını oluşturan tezgâhtar kadınların, gerek liseye kadar aldıkları eğitim ortamı gerekse yaşları itibariyle şehre çok daha çabuk uyum sağlayıp Esenler ile kaynaşabildikleri görül- müştür. Katılımcılar Esenler’i memleketleri olarak kabul ettiklerini belirtmişlerdir. Esenler’de geçirdikleri çocukluklarını anlatırken en güzel anıların hep okul yıllarına ait olduğu gözlenmiştir. Peki, okul- la alakalı anıları böylesine mutlulukla anarken eğitimden kopmala- rının nedeni ne olmuştur?
“Sınava hazırlandım iki yıl. Fakat puanlar istediğim gibi olmadı. Ben de bıraktım. Ama okumaya devam etmeyi düşünüyorum. Açık öğretime yazılıp, hem de bu işte çalışmayı düşünüyorum. Aslında hayalimdeki iş polislik- ti. Ama başörtülü bir kadına uygun olmayacağı için hiç düşünemedim.” (Esra, 18, lise, 1)
 104

Kent, Mekan ve Gençlik
“Maddi olarak ailede bir çöküş yaşandı. Ben de “bu kadar zaman ailem bana baktı, şimdi de ben çalışmalıyım.” de- dim. O yüzden eğitime devam edemedim. Pişman değilim. Hayalimdeki iş de bir kitapçıda çalışmaktı. Huzurlu bir or- tam olduğunu düşünüyorum. Ama eğitime devam etmeyi de düşünüyorum.” (Gülşen, 23, lise, 2)
Esenler’de yaşayan, evlerine yakın olması nedeniyle ailelerinin sadece bu bölgede çalışmalarına müsaade ettiği Gülşen ve Esra, tezgâhtarlığı geçici olarak yaptıklarını ve asıl hayallerine kavuşma- yı arzuladıklarını söylemişlerdir. Esra hâlâ yapmak istediği meslek olan polislikten bahsedip, aynı zamanda hastane işiyle de uğraşa- bileceğini belirtmiştir. Gülşen de ne kadar kitapçıda çalışmayı dü- şünse de bir gün memur olarak çalışabileceğini hayal etmektedir. Gülşen ve Esra’yı ortaklaştıran durum ise, ailelerine maddi katkı sunmalarıdır. Uzun yıllar kent yaşamına direnebilmenin en sağlam yolu hane bireylerinin tamamının çalışmasından geçerken, bu du- rum hâlâ değişmeden devam etmektedir.
Şimdi ise ikinci kategorimiz olan yersiz-yurtsuzluk örnekliğine ba- kalım. Kentin kozmopolit yapısı, resmî kurumları, enformel ilişki biçimleri, bürokratik örgütleri ve iş bölümü; geleneksel kırsal top- lumun homojen nüfusu, yüz yüze ilişkileri ve akrabalık ilişkilerine bağlı örgütlenme yapısından oldukça farklıdır. Kır ve kent toplum- larını böyle keskin ikilikler olarak görmesek de, var olan bazı fark- lılıkların göçmenlerin kente adapte olabilme süreçlerini etkileme- diği açıktır.
Sariye, Siirt’ten geldiklerinde yaşadıkları uyum sorununu şöyle dile getirmektedir:
“Siirt’ten direk Esenler’e geldik. 25 yıldır burada yaşıyoruz. Akrabalarımız vardı Esenler’de, onların yanına gelmiştik. Babam ilkokul mezunu. Bugüne kadar her işte çalışmışlığı var. Siirt’ten buraya yeni gelmiştik. İnsanları tanımıyor- duk. Zamanla tanıdık. Siirt’ten geldiğimiz için insanların
 105

ESENLER ŞEHİR DÜŞÜNCE MERKEZİ
bakış açıları çok farklıydı. Kürtler, şöyle böyle... Ama şimdi o bakış açısı yok. Çünkü kendimizi insanlara ifade etmeyi öğrendik. Hepimiz aynı anne babadan doğduk. Aynı isim- lerimiz var. Adem’in çocuklarıyız biz.”(Sariye, 28, lise, 10)
Bir başka örnek ise, Sevilay’ın hikâyesi.
“Eşim İstanbul’da çalışıyordu. Kaportacıydı. Evlendik bu- raya geldim. 10 yıldır buradayım. Eşimin ailesi buradaydı. Amcasının yanına taşındık sonra da kendimizi toparlayıp ayrı bir eve çıktık. İlk zamanlar çok zorluk çektik, çok.” (Se- vilay, 30, ilkokul, 4)
Kadınların eril tarih yazımından nasibini alan göç literatüründeki “unutulmuşlukları” göç deneyiminin toplumsal cinsiyet bağlamın- da eleştirilmesini de geciktirmiştir. Oysa Susan Martin’in belirttiği gibi toplumsal, ailesel ilişkiler ve istihdam deneyimleri açısından göç son derece toplumsal cinsiyet temelli bir olgudur, çünkü hem erkek hem kadın göçmenlerin göç deneyimleri cinsiyete bağlı hi- yerarşik ilişkilerle şekillenir ve yeniden üretilir (Çakmak, 2010, s. 50-64). Bu yüzden göç hikâyelerinde kadınların yaşadıkları hep ıskalanmıştır. Belirli bir yaştan sonra İstanbul’a gelen kadınlar tür- lü sebeplerle aidiyet ve uyum sorunu yaşamışlardır. Sariye, Kürt kimliğinden ötürü, Sevilay ise evlilik nedeniyle yaşadığı zorlukları anlatmış ve uzun süreler sonunda yeni hayatlarına adapte olabil- diklerini belirtmişlerdir. Sariye için göçle gelip buraya adapte olma sorunu şimdi, tatillerde gittiği Siirt’e uyumda zorlanma haline dö- nüşmüş vaziyettedir. Sonuç olarak iki kategoriye ayırarak irdele- nen göç olgusunun, tezgâhtar kadınların hayatlarında belirleyici bir faktör olduğu görülmektedir.
Günlük Rutinler/Gündelik Yaşam
Lefebvre gündelik hayatı davranış kalıplarına göre sorgulama ge- rekliliği üzerinde ısrarla durur. O, gündelik hayatın tekrarlardan oluştuğunu ve tekrarların oluşturduğu davranış kalıplarının keş-
106
 
Kent, Mekan ve Gençlik
fedilmesi gerektiğini vurgular (Lefebvre, 2007). Bu sebeple bu çalışmada tezgâhtar kadınları bulundukları mekânsallık üzerinden irdeleyip, davranış kalıplarını anlayabilmek için günlük rutinlere değinmemiz oldukça önemlidir.
Haftanın altı günü, günde on iki saat çalışan, yıllık izinleri ise sa- dece bir hafta olan tezgâhtar kadınların çalıştıkları ya da tatilde oldukları bir güne bakmak hem kenti nasıl kullandıklarını anlama- mızı sağlayacak hem de toplumsal cinsiyetin günlük hayattaki be- lirleyici rolünü rahatça fark etmemize olanak sunacaktır.
Weber’e göre, iş gücünün bir kentte yoğunlaşmasını sağlayan en önemli unsur göçtür. Köyden kente çalışmak üzere göç eden, ge- çimini sağlamak üzere memleket değiştiren kişiler, kendi köyle- rinde/memleketlerinde kalmaları durumunda, mevcut gelenekçi yapıların da tembelleştirici etkisiyle asla yeterli bir kazanç elde edemeyeceklerini düşünürler (Weber, 2012, s.85-109). Oysa aynı bireyler iş bulmak üzere kente geldiklerinde “ne iş olsa yapacak”, tüm iş fırsatlarını değerlendirecek bir kişiliğe bürünürler.
Zeliha, 13 yaşında İstanbul’a gelmiş ve önüne gelen her işte çalışmak zorunda kalmıştır. Şu an bir halıcıda tezgâhtarlık yap- maktadır. Çalışmaya başladığı andan itibaren bir gününü nasıl ge- çirdiğine dair anlattıkları şöyledir:
“Sabah 8:45’te dükkandayım. Akşama kadar çalışıyorum, müşteriyle ilgilen, getir, götür. Tam 12 saat çalışıyorum, ak- şam 21’e kadar. Sabah kahvaltıyı burada hazırlayıp yiyoruz. Öğlen de dışarıdan alıp burada yeriz 10-15 dakikada. İş çı- kışı eve yürüyerek 15 dakikada varıyorum. Evde ise yemek yiyip, namaz kılıp, uyuyorum. Mesela televizyonda izledi- ğim bir dizi varsa onu izliyorum. O kadar. İki yıldır bu işte- yim. Bu iş çok yorucu. Okumuş olsaydım asla çalışmazdım. Herkesin çalışabileceği bir iş değil. Okusaydım veteriner olmayı çok isterdim. Çünkü çalışma şartlarını düşününce aldığımız maaş asla işin karşılığını vermiş olmuyor. Maddi
 107

ESENLER ŞEHİR DÜŞÜNCE MERKEZİ
olarak karşılığını vermeseler de, yerine iş yerlerine vardiyalı bir sistem getirebilirler. O da yok. Bu işimden önce yedi yıl tekstilde çalıştım. Çok kötü bir iş tecrübesiydi benim için. Bunca yıl sigortasız çalıştım. Çok düşük bir ücretle sömürüldüm. İlk işe başladığımda 265 lira ile başlamıştım. Sabah 8’den gece 1’e kadar çalışıyordum. O yüzden bu işe razı olmuş durumdayım. En kötüsünü gördüğüm için.” (Ze- liha, 22, ilkokul, 7)
Tüm tezgâhtar kadınların çalışma vakitleri, Zeliha ile neredeyse ay- nıdır. Zeynep, İstanbul’da doğup büyümüş, aslen Çankırılı. Zeynep ise çalıştığı bir günü şöyle anlatmaktadır:
“Sabah 9’da kalkıyorum. 10 gibi dükkânı açıyorum. Akşam 22’de de işi bırakmış oluyorum. Mal almaya falan gittiğim zamanlar da olur. Evim yürüyerek 20 dakika sürüyor. Eve gidip duş alırım. Sonra yemek yiyorum. Ailemle beraber vakit geçirebildiğim tek zaman bu. Bunları yaparken en erken saat 01:30’da yatabiliyorum. Çok çalışıyorum.” (Zey- nep, 30, lise, 5)
Tüm tezgâhtar kadınlar kesintisiz 12 saat çalışmaktalar. Vardiya- lı çalışma ise yok denecek kadar azdır. Sadece büyük bir ev eşyası satan mağazada vardiyalı bir çalışma sistemi varken o da sürekli uygulanan bir sistem olmamıştır. Esenler genel itibariyle büyük mağaza zincirlerinin az olduğu, küçük esnaf dükkânlarına sahip olması ve personel kapasitesinin çok fazla olmaması nedeniyle var- diyalı çalışma koşullarına sahip bir bölge değildir. Görüşme yapılan dükkânlar bu kapsamda küçük esnaf dükkânları olup, buralarda daha kısıtlı bir çeşitlilik esastır. Sonuç olarak bölgenin sahip oldu- ğu şartlar ne olursa olsun, tezgâhtar kadınların bu çalışma saatleri ve koşulları altında ne kadar yorgun düştükleri ve mekân olarak ev içi deneyimleri dışında çok az bir hareketlilik alanları olduğu söy- lenebilmektedir.
Haftada bir gün kendilerine verilen tatili genellikle nasıl geçirdikle-
 108

Kent, Mekan ve Gençlik
ri sorusuna Zeliha’nın cevabı şöyle olmuştur:
“Tatilim haftada bir gün. Mesela dışarı çıkabiliyorsam Forum İstanbul’a filan gezmeye gidiyorum. Ama çoğunlukla dışarı çıkmam, evde kalırım. Sabah 12, 13’e kadar uyurum. Sonrası kahvaltı. Öğle yemeği tadında tabi ki. Sonra ise temizlik, dinlenme.” (Zeliha, 22, ilkokul, 7)
Sevilay ise işe gitmediği bir günde neler yaptığını şu şekilde anlat- maktadır:
“İşe gelmediğim bir günde, eğer hastam varsa, gideceğim yer varsa, alışverişim varsa, kalkar onları sıralarım. Ondan sonra eğer onlar da yoksa o günümü akşama kadar temizlikle geçiririm. Takıntım var. Dip köşe her yeri temizlerim. Her hafta bunu yaparım. Ayda bir de tüm evi dağıtıp temizlerim. Sonra da çocuklarla vakit geçiririm.”(Sevilay, 30, ilkokul, 4)
Tüm kadınlar sahip oldukları tek tatil gününü evde “yatarak, din- lenerek ya da kendilerini yine evin içinde görevli bildikleri temizlik işiyle” geçirmektedirler. Kişi en çok ihtiyaç duyduğu hali düşlemek- tedir ki “Tatil gününüzde neler yaparsınız?” diye sorulduğunda her birinin aklına ilk gelen eylem “uyumak” olmuştur.
Bahsi geçen duruma bakıldığında “çalışan yoksulların sayısının hızla arttığı, emeğin ve yoksulluğun ise hızla ‘kadınlaştığı’ yeni bir dünya” (Buğra, 2008) olduğu söylenebilmektedir. Kadınlar her zaman olduğu gibi kriz anlarında ucuz emek olarak karşımı- za çıkmaktadırlar. Küresel krizlerde de ailenin kendi içerisindeki krizde de kadın her zaman en ucuz emek olmuştur. Hanenin ka- ranlığında görünmez olan emekleri, hane dışında kayıtsız, gü- vencesiz, istikrarsız yeni emek süreçleri içinde de yine görünmez kalır (Şentürk & Yardımcı, 2010, s.70-98). Kadının emeğinin çok düşük ücretlerle geçiştirildiği ve bunun dışında kalan zamanını ise ücretsiz emek ile doldurduğu görülmektedir. Tüm kadınlar gece geç saatlere kadar süren işten sonra, eve geldiklerinde ne temizlik yap- maya ne de çamaşır yıkamaya vakitlerinin kaldığını belirtmişlerdir.
 109

ESENLER ŞEHİR DÜŞÜNCE MERKEZİ
Yemeği her gün bir gece önceden yaparak halletmeye çalıştıklarını, tatil günlerinde ise zamanı yemek, temizlik ve çamaşır ile geçirdik- lerini anlatmışlardır. Sonuç olarak kentin içinde olan bu kadınlar bu şekilde kendilerine yabancı kaldıkları gibi kente de yabancı kal- mış durumdadırlar.
Kentsel Mekân ve Kadınlar
Kent başka bir hayat inşa etme ve yeni argümanlarla düşünme pra- tiğidir. İnsan ve toplum ilişkileri başta olmak üzere birçok faktörün beraber ekili olduğu kent, her bireyin kendi çıkarları doğrultusun- da yeniden kurguladığı bir alandır ( Adıgüzel, 2012, s. 185-223). Bu yeniden inşa sürecinde göç olgusunun hem yeni mekânların ortaya çıkması hem de var olanların hacminin büyümesi veya değişmesi üzerinde etkili olduğunu söylemek mümkündür. Ekonomik, sos- yal, kültürel ve coğrafi bir olgu olan göç, kendinden öncekine ait özelliklerle yeni bir mekân var eder. Bir grubun bir yerden bir başka yere taşınması sonucunda yeni yerleşim yeri eskisinden farklı bir şekle bürünerek, ne tam olarak eski yer olarak kalır ne de göç sonu- cu gelenlerin daha önce yaşadıkları yere benzer. Ortaya tamamen farklı biçimlerde ve farklı öncelikleri olan yeni bir kentsel form çıkmış olur (Taşçı, 2012, s. 155-185).
Yaklaşık olarak 20 yıl önce, Malatya’dan Esenler’e gelen Sedef bu formu şöyle aktarmaktadır:
“Biz Esenler’e geldiğimizde buralar hep çamurdu. [Esenler Meydanı] Çamur deryasıydı, hep şeydi. Biz bilseydik Esenler’in bu kadar gelişmiş, güzel olacağını, ev almaya çabalayacağımıza kendimize Dörtyol’da bir tane dükkân alırdık. Çok pişmanız ailece.” (Sedef, 27, ilkokul, 4)
Esenler kısa zamanda hızla büyümüş ve gelişmiş bir ilçedir. Bu süreçte ilçenin büyümesi kentsel olarak istenen ölçüde kontrol edilemediği için genel itibariyle dağınık bir yerleşkedir. Sedef’in sözlerinden anlaşıldığı üzere kimileri için büyük bir gelir kaynağı-
 110

Kent, Mekan ve Gençlik
na dönüşmüş vaziyetteyken kimileri içinse yoksulluğun yeni form- larla devam ettiği bir bölge olarak kalmıştır. Bu haliyle kentin bir noktasını oluşturan Esenler, mekânsal anlamda hangi noktada kal- mıştır?
Lefebvre’ye göre, “mekân toplumsal bir üründür” ve her üretim biçimi kendi mekânını üretmektedir. Böylece, mekânın üretim sü- recinde yaratılan yeni mekânlar, ek olarak yeni toplumsal ilişkiler oluşturmaktadır. Lefebvre, klasik kent planlamasının “mekânın toplumsal olarak üretildiği” gerçeğini göz ardı ettiğini dile getir- miştir. Kent planlamasının, mekânı “saf, apolitik, nesnel, yansız, bilimsel ve masum bir çalışma nesnesi” olarak görmesini “ideolo- jik” bir yaklaşım olarak eleştirmektedir. Lefebvre’ye göre “mekân, ideoloji ya da siyasetten arındırılmış bilimsel bir nesne değildir; her zaman politik ve stratejik olmuştur.” (Lefebvre, 2015). Tam da bu yüzden Nişantaşı’nda tezgâhtarlık yapan bir kadın ile Esenler’de tezgâhtarlık yapan kadını birbirinden ayıran sahip oldukları bu mekansallıktır. Bu noktada Rıfat Bali, Özkök’ten şu şekilde aktar- maktadır: “Onlara eskiden tezgâhtar derdik. Şimdi satış elemanı diyoruz. Büyük mağazalarda, galerilerde, Akmerkez’lerde dikkat edin. Onları hemen tanıyacaksınız. Kısa kesilmiş saçları, çoğu kez arkaya taranmış. Yüzleri tertemiz. Çok içtenler. Hemen sıcak bir temas kuruyorlar. Hareketleri kadar konuşmaları da sıcak, asla laubali değil. Onlar benim alışveriş yoldaşlarım...” (Bali, 2011, s. 317). İçinde bulunduğunuz mekânın size yüklediği bir yaşam şekli olduğu görünmektedir. Esenler’de tezgâhtar olarak tanımladığı- mız, küçük dükkânlarda çalışan ve giyim tarzları orta halli olan bu insanların, Akmerkez gibi AVM’lerde olunca satış elemanı ismini aldığını ve standart bir kıyafet ile oradaki yaşam şekline uymak zo- runda olduğunu anlaşılmaktadır.
“Esenler bölgesi oldukça yetersiz. Bir çanta alacağım diyelim her yerde aynı modeller. O yüzden başka ilçelere gitme ihtiyacı hissediyorum. Gezmek için ya da eğlenmek için de yetersiz bir bölge.” (Sariye, 28, lise, 10)
 111

ESENLER ŞEHİR DÜŞÜNCE MERKEZİ
Sariye özellikle Bakırköy’e sıklıkla gittiğini belirtmektedir. Ona göre Bakırköy, tüm imkânlara erişimin daha kolay olduğu bir yer. Bakırköy genellikle tüm katılımcılar için ortak bir mekânı temsil etmektedir. Hem Esenler’e yakın olması hem de sahip olduğu imkânların çeşitliliği Bakırköy’ün tercih edilmesinde büyük bir etken olarak belirtilmektedir.
“Gezmeyi çok severim. Hem de çok. Bakırköy sahile gitmeyi çok severim. Bazen diyorum ki keşke Esenler’in de denizi olsaydı.” (Esra, 18, lise, 1)
Esenler’deki tezgâhtar kadınların tamamı gezmek için yeşil alanla- rın ve denizin olduğu yerleri tercih ettiklerini, bu konuda da Bakır- köy ve Florya daha belirgin birer seçenek olarak belirmektedir. Ba- zıları içinse en güzel yer Üsküdar. Ne kadar sevseler de uzak olması nedeniyle çok fazla gidemediklerini, Esenler’de deniz olmamasının yanı sıra, yeşil alanların, parkların yeterli seviyede olmadığını, özel- likle merkez noktalarda rahatlıkla gezip, dolaşıp oturamadıklarını dile getirmektedirler. Onlar için Esenler ne kadar gelişmiş olsa da farklılık sunmakta oldukça yetersiz. “Çok uzun saatler çalışıyoruz ve yaşadığımız yerde eğlenemiyoruz.” diyorlar. Esenler onlar için aileleriyle beraber gözlerini açtıkları bir yer, zira tüm katılımcılar Esenler’i gelişmiş bir ilçe olarak görmesine rağmen günlük ihtiyaç- ları dışında giyim ve eğlence için başka ilçeleri kullanmaktadırlar. Bunlar çoğunlukla Esenler’de yaşayan her bireyin mekân kullanımı noktasında yaşadığı paydaş sıkıntıları temsil ederken kadınlara ait en temel mekân problemini Gülşen şu şekilde dile getirmektedir:
“Arkadaşlarımla dışarı çıktığımızda erken bir vakitte eve dönmemiz gerekiyor. Geç saatlerde Esenler’in meydanı dışında her yerde erkekler oluyor. Laf atıyorlar. Korkuyoruz. Gündüz de çalıştığımız için arkadaşlarımla rahatlıkla gezebileceğimiz bir zamanımız yok.”(Gülşen, 23, lise, 2)
 112

Kent, Mekan ve Gençlik
Modern kapitalist toplumların temeli olan cinsiyetlere dayalı olarak ayrıştırılmış bu kamusal-özel karşıtlığı kentsel planlama ile tasarım kararları tarafından güçlendirilmektedir. Erkeklerin mekânları kamusal ve ekonomik olurken, kadınların mekânları özel ve toplumsal kabul edilmekteydi. Bu karşıtlık bugün birçok şekilde reddedilmiş olsa da Gülşen’in aktardıklarına baktığımızda Esenler’de sokakların kadınların rahatça gezebildiği yerler olmadı- ğıdır. Halen erkeklerin denetiminde olan kamusal alanlar, kadınla- ra belirli korkuları yaşatmaktadır.
Bununla beraber Esenler’i güvenli görmeyen bir grup katılımcı da sokaklarda denetimin arttırılmasını istediklerini belirtmişlerdir. Bir grup tezgâhtar ise semtin Suriyeli göçmenler tarafından ele ge- çirildiğini ve bu durumdan rahatsızlık duyduklarını dile getirmiş- tir. Sonuç olarak Esenler’i sevdiklerini belirten tezgâhtar kadınlar, göçle evrilen bu kenti kendileri için yetersiz bulmakta ve sokakta olup bitenden ise sahiplenerek değil, rahatsız olarak bahsetmek- tedirler. Oysa Jacobs’un belirttiği gibi kent, kişinin tam da yaban- cıların ortasında kendisini kişisel olarak güvende hissedeceği bir yer olmalıdır; daha açık bir ifadeyle kişilerin sokakta olan biteni sahiplenmeleri gerekmektedir (Jacobs, 2015, s.153-177). Suriyeli göçmenler nedeniyle oluşan sorunları çözebilmek için yardımı sis- temsel bir kanaldan beklemek tartışmalı bir durumdur. Jacobs’un sokağın bizim hayatımızdan bağımsız olmadığını vurgulaması da bu duruma işaret etmektedir.
Sonuç
Geçici bir iş alanı olarak tezgâhtarlığın zorlu çalışma koşulları al- tında halen kadınlar tarafından devam ettirilmesini, tercih ve zorunluluk hallerinin iç içe girme durumunu, tezgâhtar olarak çalışan kadınların toplumsal statü anlamında kamusal ve özel alanda konumlanma şeklini, tezgâhtarlar tarafından emeğin kenti İstanbul’un nasıl göründüğünü ve tüm bunları kenti ve mekânı kul- lanarak gerçekleştirilen tezgâhtar kadınların hikâyelerine ve ben-
 113

ESENLER ŞEHİR DÜŞÜNCE MERKEZİ
zeri birçok soruya odaklanarak araştırmada cevap bulmaya gayret gösterilmiştir. Esenler ilçesindeki tezgâhtar kadınların gündelik yaşam pratikleri ile kentsel mekânı ve göçün deviniminin, kadın olmanın ve emeğin anlamlandırılmaya çabalanmasını önemseyen bu makalenin bazı sonuçları bütünsel bir biçimde vurgulaması ge- rekmektedir.
Bu vurguların ilki, bu çalışmanın odaklandığı tezgâhtar kadınların yaş aralığı olacaktır. Çalışma boyunca 18-30 yaş aralığındaki kadın- larla görüşülmüştür. Bu tabloya dikkatli baktığımızda tezgâhtarlık mesleğinin gençlere hitap eden bir alan olduğunu ve bu çalışmanın da bir noktasında gençlik tartışmalarına dâhil olduğunu belirtme- miz gerekmektedir. Sahada bu mesleği icra eden ileri yaşlarda in- sanlara hiç rastlanmamış olmasını, işverenlerin şirket politikasını, işin zorluklarını ve niteliklerini dikkate aldığımızda tezgâhtarlığın bir gençlik mesleği olarak icra edildiğini söyleyebiliriz. Mağaza zin- cirlerinde part-time olarak üniversite öğrencilerinin, küçük esnaf dükkânlarında ise tam zamanlı, genellikle yeni lise mezunlarının çalıştığını gözlemlemek mümkündür.
İkinci olarak, bu çalışmanın odak grubunu Esenler meydanda yer alan dükkânlarda çalışan tezgâhtar kadınlar oluşturmuştur. Bu dükkânlar mağaza zincirleri, alışveriş merkezleri yahut büyük iş- yerleri değildir. 1980 sonrasında devletin benimsemiş olduğu libe- ral ekonomik politikalar ile perakendecilik sektörü ilerleme kat et- miş ve 1980’den günümüze kadar dükkân sayısı artmıştır. Hızlı bir şekilde zincir mağazaları oluşmaya başlamıştır. Bu ise dükkânlarda çalışan tezgâhtarların mesleğini etkilemiştir. Dükkânlar yerine mağazalar, tezgâhtarlık sözcüğü yerine satış danışmanlığı kullanıl- maya başlanmıştır. Bu süreç, aynı meslek gruplarını değişen pra- tikleri ile iki farklı iş sahası ve meslek olarak sunmuştur. Gelinen noktada, küreselleşen kent algısı ekonomi-politiği de etkilemiş ve tezgâhtarlık, satış danışmanlığının yanında geri planda kalmaya başlamıştır. (Aslan, 2012)
Üçüncü olarak ise, girişte bahsedildiği gibi bu çalışma İstanbul’da
114
 
Kent, Mekan ve Gençlik
unutulan ve zorlukla icra edilen emek kollarından birine odak- lanma çabasıdır. Tezgâhtarlık bu emek kollarından biridir ve kent çalışmalarının gereken ilgiyi göstermediği bir alandır. Oysa kenti, mekânı ve emeği bu meslek grupları ile okumaya çalışmak, kente dair bütünlüklü bir bakış açısı sağlayabilecektir.
Üzerinde durulması gereken son nokta ise, tezgâhtarların toplum- daki cinsiyetçi kabulleri yoğunlukla içselleştirmeleridir. İstanbul’a göçün önemli ölçüde akrabaların sağladığı imkânlar dâhilinde oluş- tuğunu ve Esenler bölgesinin de bu mekânsal geçirgenlikle kurul- duğunu söyleyebiliriz. Tezgâhtarlık yapan kadınların birçoğunun tezgâhtarlığa geçici bir iş olarak baktığı, belirli taleplere ulaştıktan ya da zorunluluk hali ortadan kalktıktan sonra tezgâhtarlık yap- mak istemediği anlaşılmıştır. Emek sömürüsünün büyük boyut- larda yaşandığı bu alanda, hem kadın hem de tezgâhtar olarak devam etmek oldukça zordur. Çoğunluğu normalde üniversite eği- timine devam etmesi gereken gençlerden oluşan tezgâhtarların, tezgâhtarlık yapıyor olmaktan üzüntü duyduğunu belirtmemiz el- zemdir. Tezgâhtar kadınların hepsi mülakatın sonunda “Hayatınız- da bir şeyi değiştirmek isteseydiniz bu ne olurdu?” sorusuna “yeni- den eğitime dönmek” şeklinde cevap vermiştir. Birkaç tezgâhtarın ise arkadaş çevresinden dolayı eğitime devam edememiş olması üzerinde durulması gereken ayrı bir durumdur.
Güncel temayül, kadınları ücretli işten çekip çıkarmak ve eve geri göndermekle sınırlı kalmamaktadır. Kadınlara eş, ev kadını ve yegâne çocuk bakıcıları olarak dayatılan yükümlülükleri sömürerek, kısa sürede işe alınabilir ve işten çıkarılabilinir, kötü koşullar altın- da ve yeterince yasal ve sosyal koruma olmaksızın, daha az sosyal sigorta maliyetiyle dönemsel ve mevsimlik olarak algılanan emek taleplerini karşılamaya hazır, düşük ücret karşılığında herhangi bir yerde çalışmaya zorlanan kullanılıp atılabilir bir emek birimi ya- ratmak için harcanan çabalar artmaktadır ( Mies & B.Thomsen & V.Werlhof, 2008, s.177-199). Tüm bu sürece bakıldığında tezgâhtar kadınların ücretli emek ve ev içi emek sarkacında kalmış olmaları
 115

ESENLER ŞEHİR DÜŞÜNCE MERKEZİ
ve atılabilir emek biriminin kadınlar tarafından şekillenmesi ka-
dınlığın nasıl inşa edildiğine dair önemli bir göstergedir.
İnsan-çevre ilişkilerini irdeleyen feministler bahsettiğimiz ka- musal-özel alanla mekânların ayrılmasından ötürü bölünmüş kent fikrine ulaşmışlardır. Bölünmüş kent, erkek ve kadınların mekânlarının ayrılmış olduğu bir kent modeli olarak görülmüş- tür. Fakat ilerleyen süreçte kadınların üretime ve yeniden üretime dâhillikleri ile aslında kenti bölmediği, kamusal ve özel alan ara- sında köprü kurduğu fikri yaygınlık kazanmıştır (Mackenzie, 2002, s. 249-275). Esenler’de tezgâhtar kadınlara baktığımızda ne kadar bölünmüş kent imajını görüyor olsak da aslında kadınların mekan- larla etkinlikler arasında bir köprü kurduklarını ve bunun çalışma şartlarının iyileştirilmesi ile daha da büyüyebileceğini belirtebiliriz.
Değinildiği üzere tezgâhtarlığın geçici bir meslek grubu olarak gö- rülmesi ve satış danışmanlığına dönüştüğü süreçte bu durumun nasıl evrildiği, üniversiteli öğrenciler tarafından satış danışmanlı- ğının tercih edilme nedenlerini ve sonuçlarını yeni çalışmalarda ir- delemeye çalışmak mesleğin geleceğini anlamak açısından oldukça yararlı olacaktır.
Sonuç olarak, çoğunluğu göçle şekillenmiş Esenler’de, kadın tezgâhtarları, bu ilçenin tezgâhtar kadınlara sunduğu mekânsallık imkânlarını ve mekânın onları nasıl şekillendirdiğini irdeledik. Tezgâhtar kadınların çalışma koşullarının esnekliği altında, iş gü- vencesi arttırılmış bir şekilde ve kentin içinde bir yabancı olmadan yaşayabilmelerinin sağlanması için gerekli özenin gösterilmesi ge- rektiği tespit edilmiştir.
 116

Kaynakça
Adıgüzel, Y. (2012). Esenler’de yaşamak, memlekette ölmek: göç ve kente uyum sürecinde hemşehrilik. Ed: M. Şentürk, Göç, kentleşme ve aidiyet ekse- ninde Esenler’i anlamak. İstanbul: Esenler Belediyesi Şehir Düşünce Merkezi Şehir Yayınları.
Bali, R. N. (2011). Tarz-ı hayat’tan life style’a yeni seçkinler, yeni mekanlar, yeni yaşamlar. İstanbul: İletişim Yayınları.
Buğra, A. (2008). Kapitalizm, yoksulluk ve Türkiye’de sosyal politika. İstanbul: İletişim Yayınları.
Çakmak, S. (2010). Değişen hayatların görünmez sahipleri: Göçmen ka- dınlar. Fe Dergi: Feminist Eleştiri, 2(2).
Casson, N. H. (1942). İyi ve fena tezgahtar. İstanbul: Tefeyyüz Kitabevi.
Durakbaşa, A. & Cindoğlu, D. (2005). Tezgah üstü karşılaşmalar, toplum- sal cinsiyet ve alışveriş deneyimi. Ed: D. Kandiyoti, & A. Saktanber, Kültür fragmanları Türkiye’de gündelik hayat. İstanbul: Metis Yayınları.
Güldal, F. & Uçar, A. (2012). Esenler’in tarihi. İstanbul: Esenler Belediyesi Kültür Yayınları.
Gürbüz, Ş. (2006, Aralık). Kırdan kente zorunlu göçün nedenleri ve sonuçları. Uluslararası Göç Sempozyumunda sunulan bildiri, Zeytinburnu Belediyesi, İstanbul.
Harris, C. D., & Ullman, E. L. (2002). Kentin doğası. Der ve çev: B.Duru & A.Alkan, 20.yüzyıl kenti. Ankara: İmge Yayınları.
Işık, O. & Pınarcıoğlu, M. M. (2013). Nöbetleşe yoksulluk. İstanbul: İletişim Yayınları.
Jacobs, J. (2015). Büyük Amerikan şehirlerinin ölümü ve yaşamı. İstanbul: Metis Yayıncılık.
Kaygalak, S. (2009). Kentin mültecileri, Neoliberalizm koşullarında zorunlu göç ve kentleşme. Ankara: Dipnot Yayınları.
Koyuncu, A. (2012). Türkiye’de göç ve kentleşme. Ed: K.Alver, Kent sosyo- lojisi. Ankara: Hece Yayınları.
Lefebvre, H. (2007). Modern dünyada gündelik hayat. İstanbul: Metis Ya- yınları.
Lefebvre, H. (2011). Mekanın üretimi. İstanbul: Sel Yayınları.
Kent, Mekan ve Gençlik
 117

ESENLER ŞEHİR DÜŞÜNCE MERKEZİ
Mackenzie, Suzanne. (2002). Kentte kadınlar. Der ve çev: B. Duru & A.
Alkan, 20.yüzyıl kenti. Ankara: İmge Yayınları.
Mies M. & Bennholdt-Thomsen V. & Von Werlhof C. (2008). Son sömürge:
kadınlar, çev: Y. Temurtürkan, İstanbul: İletişim Yayınları.
Özyeğin, G. (2005). Kapıcılar, gündelikçiler ve ev sahipleri Türk kent yaşa- mında sorunlu karşılaşmalar. Ed: D.Kandiyoti & A.Saktanber, Kültür fragman- ları Türkiye’de gündelik hayat. İstanbul: Metis Yayınları.
Sancar, S. (2012). Türk modernleşmesinin cinsiyeti. İstanbul: İletişim Yayın- ları.
Şentürk, M.(2012). İstanbul’da Göç, Yoksulluk ve Kentsel Dönüşüm. Ed: M. Şentürk, Göç, kentleşme ve aidiyet ekseninde Esenler’i anlamak. İstanbul: Esenler Belediyesi Şehir Düşünce Merkezi Şehir Yayınları.
Şentürk, Y. & Yardımcı, S. (2010). Hacıyatmazı devirmek- Neoliberal pratik- lere karşı kolektivite. İstanbul: Kalkedon Yayınları.
Şentürk, Y. (2014). İstanbul, kent çalışmaları ve unutulan emek. Ed: A. B. Candan, C. Özbay, Yeni İstanbul çalışmaları, sınırlar, mücadeleler, açılımlar. İstanbul: Metis Yayınları.
Simmel, G. (2012). Modern kültürde çatışma. İstanbul: İletişim Yayınları.
Taşçı, H. (2012). Göçün mekanı: Esenler ve mekanın değişimi. Ed: M. Şen- türk, Göç, kentleşme ve aidiyet ekseninde Esenler’i anlamak. İstanbul: Esenler Belediyesi Şehir Düşünce Merkezi Şehir Yayınları.
Tuncer, S. (2015). Dışarı çıkmak: Özelden kamusala feminist bir saha hikaye- si. Hacettepe Üniversitesi İletişim Fakültesi Kültürel Çalışmalar Dergisi, 2(2).
Weber, M.(2012). Şehir Modern Kentin Oluşumu, çev: M. Ceylan. Ankara: Yarın Yayınları.
Parin, S. (2008). Kentsel ortamda bir getto: Fatih Kadınlar Pazarı örneg i (Yayınlanmamış doktora tezi). İstanbul: İstanbul Üniversitesi Sosyal Bilimler Enstitüsü Sosyoloji Anabilim Dalı.
Karabulut, F. (1986). Türkiye’de kadının çalışması tezgahtarlar üzerine bir çalışma. (Yayımlanmamış yüksek lisans tezi), Ankara: Gazi Üniversitesi Sosyal Bilimler Enstitüsü Sosyoloji Anabilim Dalı.
Şentürk, M.(2008). Yoksulların yaşam stratejileri : Küçük Mustafa Paşa ve Balat örnekleri (Yayınlanmamış yüksek lisans tezi). İstanbul: İstanbul Üniversitesi Sosyal Bilimler Enstitüsü Sosyoloji Anabilim Dalı.
 118

Kent, Mekan ve Gençlik
Aslan, E. (2012). Tezgahtarlıktan satış danışmanlığına değişen vasıflar ve pratikler. (Yayımlanmamış lisans tezi), İstanbul: Mimar Sinan Güzel Sanatlar Üniversitesi Sosyoloji Bölümü.
 119
